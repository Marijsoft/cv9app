È possibile ridurre il rischio di infezione, proteggendo se stessi e gli altri, seguendo le principali norme di igiene, collaborando all'attuazione delle misure di isolamento e quarantena in caso di contagio, seguendo le indicazioni delle autorità sanitarie.   
L’Organizzazione Mondiale della Sanità raccomanda di indossare una mascherina solo se sospetti di aver contratto il nuovo coronavirus e presenti sintomi quali tosse o starnuti o se ti prendi cura di una persona con sospetta infezione da nuovo coronavirus.

    lavarsi spesso le mani. Si raccomanda di mettere a disposizione in tutti i locali pubblici, palestre, supermercati, farmacie e altri luoghi di aggregazione, soluzioni idroalcoliche per il lavaggio delle mani;
    evitare il contatto ravvicinato con persone che soffrono di infezioni respiratorie acute;
    evitare abbracci e strette di mano;
    mantenimento, nei contatti sociali, di una distanza interpersonale di almeno un metro;
    igiene respiratoria (starnutire e/o tossire in un fazzoletto evitando il contatto delle mani con le secrezioni respiratorie);
    evitare l’uso promiscuo di bottiglie e bicchieri, in particolare durante l’attività sportiva;
    non toccarsi occhi, naso e bocca con le mani;
    coprirsi bocca e naso se si starnutisce o tossisce;
    non prendere farmaci antivirali e antibiotici, a meno che siano prescritti dal medico;
    pulire le superfici con disinfettanti a base di cloro o alcol;
    usare la mascherina solo se si sospetta di essere malati o se si presta assistenza a persone malate. 

Se presenti febbre, tosse o difficoltà respiratorie e sospetti di essere stato in stretto contatto con una persona affetta da malattia respiratoria Covid-19:

    rimani in casa, non recarti al pronto soccorso o presso gli studi medici ma chiama al telefono il tuo medico di famiglia, il tuo pediatra o la guardia medica. Oppure chiama il numero verde regionale. Utilizza i numeri di emergenza 112/118 soltanto se strettamente necessario.
  