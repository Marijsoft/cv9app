Normalmente le malattie respiratorie non si trasmettono con gli alimenti, che comunque devono essere manipolati rispettando le buone pratiche igieniche ed evitando il contatto tra alimenti crudi e cotti.
L’Organizzazione Mondiale della Sanità raccomanda di indossare una mascherina solo se sospetti di aver contratto il nuovo Coronavirus e presenti sintomi quali tosse o starnuti o se ti prendi cura di una persona con sospetta infezione da nuovo Coronavirus.L’uso della mascherina aiuta a limitare la diffusione del virus ma deve essere adottata in aggiunta ad altre misure di igiene respiratoria e delle mani.
Infatti, è possibile che l'uso delle mascherine possa addirittura aumentare il rischio di infezione a causa di un falso senso di sicurezza e di un maggiore contatto tra mani, bocca e occhi.
Non è utile indossare più mascherine sovrapposte. L'uso razionale delle mascherine è importante per evitare inutili sprechi di risorse preziose.

    Ecco come fare:

        prima di indossare la mascherina, lavati le mani con acqua e sapone o con una soluzione alcolica
        copri bocca e naso con la mascherina assicurandoti che sia integra e che aderisca bene al volto
        evita di toccare la mascherina mentre la indossi, se la tocchi, lavati le mani
        quando diventa umida, sostituiscila con una nuova e non riutilizzarla; in quanto maschere mono-uso
        togli la mascherina prendendola dall’elastico e non toccare la parte anteriore della mascherina; gettala         immediatamente in un sacchetto chiuso e lavati le mani.

