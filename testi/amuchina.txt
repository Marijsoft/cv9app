L'ingrediente base è l'alcol etilico, efficacissimo per disinfettare le mani purché mescolato con acqua e in una concentrazione di alcol tra il 60% e l'80% circa. Ecco la ricetta dell'Oms per un litro di prodotto.
Gli ingredienti

833 ml di alcol etilico al 96%

42 ml di acqua ossigenata al 3%

15 ml di glicerina (glicerolo) al 98%

Acqua distillata oppure bollita e raffreddata quanto basta per arrivare a 1 litro.

Pertanto, per preparare 10 litri di disinfettante si useranno:

8,3 litri di alcol etilico al 96%

420 millilitri di acqua ossigenata al 3%

150 millilitri di glicerolo al 98%

Acqua distillata oppure bollita e raffreddata per arrivare appunto a 10 litri.
Procedimento:

Il contenitore può essere di plastica o vetro, mentre la soluzione può essere mescolata con attrezzi di plastica, metallo o legno. Una versione alternativa prevede l'utilizzo di alcol isopropilico al posto di quello etilico. «Mettete le bottiglie in quarantena per 72 ore prima dell'uso» - spiega il documento raccomandando di «tenere il disinfettante e gli ingredienti lontano da fonti di calore. Questo permette di distruggere ogni spora presente nell'alcol o nelle bottiglie».

Gli ingredienti base si trovano ovunque, come l'alcol puro 96 gradi e l'acqua ossigenata al 3% o 10 volumi. Il procedimento è piuttosto semplice: si versano 833 ml di alcol nel recipiente, poi si mescolano 42 ml di acqua ossigenata. Alla miscela si aggiungono 15 ml di glicerolo per rendere tutto il composto più viscoso e, infine, l’acqua previamente bollita (oppure l'acqua distillata). Non resta altro da fare che mescere, girare e attendere qualche minuto e il disinfettante è pronto per l’uso. Al momento può esservi qualche difficoltà a reperire gli ingredienti base non tanto perché non arrivino attraverso la catena di distribuzione quanto perché vanno velocemente esauriti.  In ogni caso la ricetta base suggerita dall'Oms è questa ed è bene non cercare alternative online producendo composti inefficaci o talvolta irritanti, caustici o dannosi per l'aggiunta di acidi.